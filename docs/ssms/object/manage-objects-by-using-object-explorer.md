---
description: Gestire oggetti tramite Esplora oggetti
title: Gestire oggetti tramite Esplora oggetti
ms.custom: seo-lt-2019
ms.date: 01/19/2017
ms.prod: sql
ms.prod_service: sql-tools
ms.reviewer: ''
ms.technology: ssms
ms.topic: conceptual
f1_keywords:
- sql13.SWB.SQLSERVEROBJECTEXPLORER.DHELP
helpviewer_keywords:
- Object Explorer F1 Help
- OE F1 Help
- OE Help
ms.assetid: e60367a7-3fdd-40b8-82bb-9e819d78de5a
author: markingmyname
ms.author: maghan
ms.openlocfilehash: 19caca02569f477570236eb2b71adceb388b1358
ms.sourcegitcommit: 22dacedeb6e8721e7cdb6279a946d4002cfb5da3
ms.translationtype: HT
ms.contentlocale: it-IT
ms.lasthandoff: 10/14/2020
ms.locfileid: "92037222"
---
# <a name="manage-objects-by-using-object-explorer"></a>Gestire oggetti tramite Esplora oggetti
[!INCLUDE[SQL Server Azure SQL Database Synapse Analytics PDW ](../../includes/applies-to-version/sql-asdb-asdbmi-asa-pdw.md)]
È possibile utilizzare Esplora oggetti per gestire oggetti quali database, tabelle e stored procedure.  
  
## <a name="viewing-objects-in-object-explorer"></a>Visualizzazione di oggetti in Esplora oggetti  
In Esplora oggetti viene utilizzato un albero per raggruppare le informazioni in cartelle. Per espandere le cartelle, fare clic sul segno più (+) o fare doppio clic sulla cartella. Espandere le cartelle per visualizzare informazioni più dettagliate. Fare clic con il pulsante destro del mouse su cartelle o oggetti per eseguire attività comuni. Fare doppio clic sugli oggetti per eseguire le attività più comuni.  
  
La prima volta che si espande una cartella, Esplora oggetti chiederà al server le informazioni per popolare l'albero. Durante il popolamento è possibile eseguire altre funzioni, ad esempio, fare clic su **Arresta** per arrestare il processo. Ulteriori azioni, ad esempio l'applicazione di filtri all'elenco, interesseranno solo la parte della cartella popolata, a meno che quest'ultima non venga aggiornata per iniziare di nuovo il popolamento.  
  
Per risparmiare risorse nel caso in cui vi siano molti oggetti, l'elenco del contenuto delle cartelle nell'albero di Esplora oggetti non viene aggiornato automaticamente. Per aggiornare l'elenco degli oggetti all'interno di una cartella, fare clic con il pulsante destro del mouse sulla cartella e scegliere **Aggiorna**.  
  
In Esplora oggetti è possibile visualizzare solo 65.536 oggetti. Superato questo limite, per scorrere gli altri oggetti nella visualizzazione dell'albero di Esplora oggetti chiudere i nodi inutilizzati o applicare filtri per ridurre il numero di oggetti.  
  
## <a name="filtering-the-list-of-objects-in-object-explorer"></a>Applicazione di filtri all'elenco degli oggetti in Esplora oggetti  
Quando una cartella contiene moltissimi oggetti potrebbe essere difficile trovare quello desiderato. In questo caso utilizzare i filtri di Esplora oggetti per ridurre le dimensioni dell'elenco. Per trovare ad esempio un utente specifico di database o la tabella creata più di recente in elenchi che contengono centinaia di oggetti, fare clic sulla cartella alla quale applicare il filtro e sul pulsante del filtro per aprire la finestra di dialogo **Impostazioni filtro** . L'elenco può essere filtrato in base al nome, alla data di creazione e a volte anche in base allo schema. È inoltre possibile specificare altri operatori di filtro, ad esempio **Inizia con**, **Contiene**e **Compreso tra**.  
  
## <a name="multi-select"></a>Selezione multipla  
In Esplora oggetti è possibile selezionare un solo oggetto alla volta. Per selezionare più elementi, premere **F7** per aprire la **pagina Dettagli di Esplora oggetti**. La **pagina Dettagli di Esplora oggetti** supporta la selezione multipla.  
  
## <a name="register-a-server-from-object-explorer"></a>Registrazione di un server da Esplora oggetti  
Quando si è connessi a un server è facile registrarlo per utilizzi futuri. In Esplora oggetti fare clic con il pulsante destro del mouse sul nome del server e scegliere **Registra**. Nella finestra di dialogo **Registra server** specificare il punto dell'albero del gruppo in cui inserire il server. Nella casella **Nome server** è possibile sostituire il nome del server con un altro più significativo. Il server **APSQL02** , ad esempio, potrebbe venire registrato con un nome più significativo come "**Contabilità fornitori**".  
  
## <a name="performing-actions-on-object-explorer-nodes"></a>Esecuzione di azioni sui nodi di Esplora oggetti  
È possibile eseguire azioni sugli oggetti facendo clic con il pulsante destro del mouse sul nodo Esplora oggetti che rappresenta l'oggetto. Ogni tipo di oggetto supporta un set univoco di azioni con il pulsante destro del mouse. Alcuni dei tipi di azioni che è possibile eseguire tramite i menu di scelta rapida includono:  
  
### <a name="open-a-connected-query-editor"></a>Apertura di un editor di query connesso  
Quando Esplora oggetti è connesso a un server, è possibile aprire una nuova finestra Editor del codice utilizzando le impostazioni di connessione di Esplora oggetti. Per aprire una nuova finestra Editor del codice, fare clic con il pulsante destro del mouse sul nome del server in Esplora oggetti e scegliere **Nuova query**. Per aprire una finestra Editor del codice usando un particolare database, fare clic con il pulsante destro del mouse sul nome del database e scegliere **Nuova query**. Quando viene aperta una nuova query per un server Analysis Services è possibile selezionare query DMX, MDX o XMLA.  
  
### <a name="start-powershell"></a>Avviare PowerShell  
È possibile avviare una sessione di PowerShell facendo clic con il pulsante destro del mouse sulla maggior parte delle cartelle e degli oggetti nell'albero di Esplora oggetti e scegliendo **Avvia PowerShell**. Verrà avviata una sessione di PowerShell in cui è abilitato il supporto di [!INCLUDE[ssNoVersion](../../includes/ssnoversion-md.md)] PowerShell e con il percorso impostato sull'oggetto su cui si è fatto clic con il pulsante destro del mouse in Esplora oggetti. È quindi possibile immettere comandi di PowerShell in un ambiente PowerShell interattivo. Per altre informazioni, vedere [SQL Server PowerShell](../../powershell/sql-server-powershell.md).  
  
## <a name="see-also"></a>Vedere anche  
[Esplora oggetti](../../ssms/object/object-explorer.md)  
[Aprire e configurare Esplora oggetti](../../ssms/object/open-and-configure-object-explorer.md)  
[Connettersi a un'istanza da Esplora oggetti](../../ssms/object/connect-to-an-instance-from-object-explorer.md)  
[Riquadro Dettagli di Esplora oggetti](../../ssms/object/object-explorer-details-pane.md)  
[Report personalizzati in Management Studio](../../ssms/object/custom-reports-in-management-studio.md)  
